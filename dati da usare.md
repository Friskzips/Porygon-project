# [Green computing: la nuova consapevolezza dell’Informatica verde](https://ambientemareitalia.org/green-computing-la-nuova-consapevolezza-dellinformatica-verde/)

Nel 2018 il consumo energetico dei data center nell’UE è stato di 76,8 TWh, secondo uno studio della Commissione europea. Questo consumo dovrebbe salire a 98,52 TWh entro il 2030, con un aumento del 28%. Sempre nel 2018 i data center edge hanno rappresentato il 2% dell’energia utilizzata dai data center. Questa quota dovrebbe salire al 12% entro il 2025.

# [Come risparmiare energia con un corretto uso del PC e del monitor](https://www.arpa.veneto.it/temi-ambientali/altri-temi/energia/file-e-allegati/buone-pratiche/pillole_sostenibilita_computer.pdf/@@display-file/file)

Un tipico computer da ufficio acceso per 9 ore al giorno arriva a consumare fino a 175 kWh in un anno. Impostando l’opzione di risparmio energetico il consumo scende
del 37%, con un risparmio di anidride carbonica (CO2) emessa in atmosfera di circa 49 kg!

# [Internet e CO2: lo streaming inquina quanto guidare un'auto?](https://www.unive.it/pag/14024/?tx_news_pi1[news]=13500&tx_news_pi1[controller]=News&tx_news_pi1[action]=detail)
Parlare di tonnellate di CO2 emesse, di chilowattora per l'elettricità, di metri cubi per il gas, di litri di benzina e di cavalli per le automobili crea confusione in molti, compreso chi lavora in ambito accademico. La maggior parte di noi non è in grado di dire quanta energia utilizziamo quotidianamente, né quale sia il livello di emissioni che le nostre attività provocano. Ma saremmo in grado di dire subito il nostro stipendio o affitto mensile. La facilità di parlare di denaro sta nel fatto che noi esseri umani, molto tempo fa, abbiamo deciso che una moneta comune era il modo migliore per scambiare cose diverse. Non lo facciamo per l'uso dell'energia, da cui la difficoltà della discussione.

Tenendo presente questo, proviamo a stimare l'uso di Internet nelle stesse unità di misura. Quello che cerchiamo ora è la quantità di energia per una certa quantità di dati trasferiti, espressa in gigabyte (GB). Come già detto, sorprendentemente non sono disponibili numeri coerenti. Le stime variano da 0,1 kWh per GB (Andrae, Huwaei) a 10 kWh per GB (Adamson, Stanford Magazine) - 100 volte di più. Il numero più basso sembra presupporre una quantità di dati irrealistica, quasi 10 volte quella riportata dalla Banca Mondiale, che implicherebbe un utilizzo medio di dati a livello mondiale che è ancora poco comune anche per il mondo occidentale (3.000 GB all'anno invece di 300). Dall’altro lato, la stima più alta sembra non aver considerato gli ultimi sviluppi dell'efficienza energetica dovuti alle nuove tecnologie.

Sembra che un valore di 1 kWh per GB possa essere un'approssimazione ragionevole dell'attuale costo energetico dei dati. Utilizzando questa stima, possiamo ora confrontare più facilmente il consumo energetico dei dati con quello di altre attività umane. Ad esempio, un film di due ore in risoluzione 4K costa circa 7 GB, ovvero circa 7 kWh di energia, paragonabile a un viaggio in auto di 45 minuti. Si tratta di un dato sconcertante per qualcosa che percepiamo come immateriale. Stime simili fanno capire che 300 ricerche su Google consumano circa 0,1 kWh, che è la stessa energia necessaria per far bollire un litro d'acqua a partire da 20 gradi Celsius, un'altra constatazione sconcertante.

I consumi stanno aumentando 
La prova di ciò è che da diversi anni il consumo energetico annuo delle infrastrutture delle tecnologie dell'informazione e della comunicazione è costantemente di almeno 2.000 TWh, pari al 5% dell'utilizzo globale di elettricità. Le proiezioni indicano che si arriverà al 10% entro il 2030, il che indica che la tecnologia potrebbe non tenere il passo a meno che non si introducano nuovi approcci fondamentali.